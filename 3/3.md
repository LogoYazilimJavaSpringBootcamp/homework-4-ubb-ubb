### NoSQL Nedir?

NoSQL(Not only SQL - Non SQL) veritabanları verileri relational veritabanları gibi tablo şeklinde tutmaz. Esnek şemalar sağlarlar ve ölçeklenebilirliği kolaydır.
Bu tür veritabanları, özellikle büyük veri hacmi, düşük gecikme süresi ve esnek veri modelleri gerektiren uygulamalar için optimize edilmiştir.
Bu gereksinimler, diğer veritabanlarının veri tutarlılığı kısıtlamalarının bir kısmı esnetilerek karşılanır.
NoSQL'in popüler örnekleri MongoDB, HBase, Redis, BigTable, RavenDb, CouchDb, Cassandra ve Neo4j'dir.



### NoSQL Tipleri
NoSQL veritabanları, veri modellerine göre çeşitli türlerde gelir.

**Document veritabanları**: Verileri JSON (JavaScript Object Notation) nesnelerine benzer belgelerde depolar. Her belge, field ve value çiftleri içerir.
Değerler, tipik olarak, stringler, int, boolean, array veya nesneler gibi şeyler dahil olmak üzere çeşitli türlerde olabilir.

Kullanım yerleri:
- Müşteri veri yönetimi ve kişiselleştirme
- IoT ve zaman serisi verileri
- Ürün katalogları ve içerik yönetimi
- Odeme işlemleri
- Mobil uygulamalar
- Real time analitiği

**Key-value veritabanları**: Daha basittir, herhangi bir eleman anahtar ve değer tutar.

Kullanım yerleri:

- Büyük ölçekte session yönetimi
- Uygulama yanıtlarını hızlandırmak için önbelleği kullanma
- Belirli kullanıcılara ait kişisel verilerin saklanması
- Ürün önerileri, bireysel müşteriler için kişiselleştirilmiş ürün listelerinin saklanması
- Devasa çok oyunculu çevrimiçi oyunlarda her oyuncunun oturumunu yönetme
- Gerçek zamanlı rastgele veri erişimi, örneğin oyun veya finans gibi çevrimiçi bir uygulamadaki kullanıcı oturumu özellikleri

**Wide-Column store**: datayı tablo, satır ve dinamik kolonlarda tutar

- Analitik ve raporlama
- Veri depolama
- Büyük veri işleme

**Graph Veritabanı**: Veriler node ve edgelerde tutulur. Nodelarda genellikle kişi, kurum, yer veya herhangi bir şeyin bilgisi tutulur, Edgelerde ise nodeların ilişiklendirilmesi bilgisi tutulur.

- Dolandırıcılık tespiti
- Sosyal medya
- Gerçek zamanlı öneriler
- Ağ ve IT operasyonları

### NoSQL vs SQL


|                                   **SQL**                                  |                                                    **NonSQL**                                                     |
|:--------------------------------------------------------------------------:|:-----------------------------------------------------------------------------------------------------------------:|
| SQL veritabanları ilişkiseldir.                                            |                                       NoSQL veritabanı ilişkisel değildir.                                        |
| SQL veritabanları tablo tabanlıdır.                                        | NoSQL veritabanları ise belge tabanlı, grafik veritabanları, geniş sütun depoları veya anahtar-değer çiftleridir. |
| SQL veritabanında veriler, bir dizi satırdan oluşan tablolar biçimindedir. |                        NoSQL'deki verilerin uyması gereken standart şema tanımları yoktur.                        |
| SQL veritabanları önceden tanımlanmış şemadan oluşur.                      |                                       NoSQL DB'ler dinamik şemaya sahiptir.                                       |
| SQL DB'ler dikey olarak ölçeklenebilir.                                    |                           NoSQL DB'ler yatay ve dikey olarak kolaylıkla ölçeklenebilir.                           |
| SQL veritabanları ücretli ya da açık kaynaklıdır.                          |                                            NoSQL'ler açık kaynaklıdır.                                            |

### Neden NoSQL kullanılmalı?


**Esneklik**

İlişkisel veritabanları, verileri sabit ve önceden tanımlanmış bir yapıda depolar.
Geliştirmeye başladığınızda veri şemanızı tablolar ve sütunlar olarak tanımlamanız gerekeceği anlamına gelir.
Gereksinimler her değiştiğinde şemayı değiştirmeniz gerekir.
Bu sebeple herhangi bir değişiklik yeni sütunlar oluşturmaya, yeni ilişkiler tanımlamaya, uygulamamızdaki değişiklikleri yansıtmaya sebep olur.
Veri yönetimi konusunda NoSQL büyük bir esneklik sağlar. Şemayı önceden belirtmeye gerek yoktur. Ayrıca NoSQL veri tiplerinin beraber tutulmaması için herhangi bir engel uygulamaz.


**Ölçeklenebilirlik**

NoSQL veritabanı seçmenin önemli nedenlerinden biri, kolay ölçeklenebilirliktir.
İlişkisel veritabanları, geleneksel master-slave mimarisi konsepti üzerine kuruludur.
Ölçek büyütmek, daha fazla yükü işlemek ve kapasiteyi artırmak için makinenize daha fazla işlemci, RAM ve sabit disk ekleyerek sunucularınızı yükseltmek anlamına gelir.
NoSQL veritabanı ise masterless, peer-to-peer mimariye sahiptir. Veriler, clusterda birden çok node arasında bölünür, dengelenir ve toplu sorgular ile dağıtılır.
Bu sebeple, kısa sürede kolay ölçeklendirme sağlar.

**Dağıtıklık**

İlişkisel veritabanları, özellikle yazma işlemleri için konuma bağlı (örneğin tek konum) merkezi bir uygulama kullanır.
Öte yandan, NoSQL veritabanı, verileri global ölçekte dağıtmak için tasarlanmıştır.
Yazma ve okuma işlemleri için birden çok veri merkezi ve/veya bulut bölgesi içeren birden çok konum kullanır.

**Yedeklilik ve Sıfır Kesinti Süresi**

NoSQL, donanımlar fail olduğu bu tür kritik durumlarla başa çıkmak için tasarlanmıştır.
Uygulama oluştururken donanım arızası ciddi bir endişe kaynağıdır.
Geliştiricilerin, DBA'ların ve operasyon personelinin yedekli çözümlerini oluşturmasını gerektirmek yerine, NoSQL'deki veritabanının mimari düzeyinde ele alınabilir.
NoSQL veritabanının masterclass mimarisi, farklı nodelar arasında birden çok veri kopyasının korunmasına izin verir.
Bir node çökerse, diğer node, kolay ve hızlı erişim için verilerin bir kopyasına sahip olacaktır.
NoSQL veritabanında sıfır kesinti süresi sağlar.

**Big Data Uygulamaları**

NoSQL, büyük miktarda veriyi çok hızlı bir şekilde işleyebilir ve bu nedenle büyük veri uygulamaları için en uygunudur.
NoSQL veritabanları, sunucu tarafı uygulamanızın diğer tüm bileşenleri sorunsuz ve hızlı olacak şekilde tasarlandığında verilerin bottleneck haline gelmemesini sağlar.

### MongoDB

MongoDB, platformlar arası belge odaklı bir veritabanı programıdır.
NoSQL veritabanı programı olarak sınıflandırılan MongoDB, isteğe bağlı şemalarla JSON benzeri belgeler kullanır.
Belge modeli, uygulama kodunuzdaki nesnelerle eşleşir ve verilerle çalışmayı kolaylaştırır.
MongoDB'nin kullanımı ücretsizdir.
Bulut ve Sunucu çözümleri bulunmaktadır.



### Couchbase

Couchbase, dağıtılmış bir NoSQL bulut veritabanıdır.
Bulut, şirket içi, hibrit, dağıtılmış bulut ve uç bilgi işlem dağıtımlarında benzersiz çok yönlülük, performans, ölçeklenebilirlik ve finansal değer sunar.
Verileri JSON olarak tutar ve N1QL sorgulama diline sahiptir. Linkedin, eBay ve PayPal gibi şirketler tarafından kullanılır.

Couchbase’deki veriler Bucket adı verilen mantıksal yapılarda saklanır.
Veriler, ilişkisel veritabanlarında tablolarda tutulurken, Couchbase’de ise Bucket içerisinde tutulur. Bucket’da veriler 3 farklı şekilde depolanır:

**Couchbase Bucket**: Verileri hem belleğe hem de diske yazar.

**Memcached Bucket**: Verileri yalnızca belleğe yazar.

**Ephemeral Bucket**: Verileri geçici olarak bellekte tutar.

SQL veritabanlarında çok sık kullandığımız Id’leri auto increment olarak tanımlarız ve her yeni kayıtta değeri 1 artar.
Couchbase’de bu yapı yerine counter yapısı mevcut. Counter bize belirttiğiniz değerlerde bir veri oluşturur.
Böylelikle, sürekli artan ve eşsiz bir değere sahip olmuş olur.


### Redis

Redis, geliştiriciler tarafından en çok kullanılan ve bilinen NoSQL veritabanlarından birisidir.
Redis, veritabanı, önbellek veya ileti aracısı olarak kullanılabilen açık kaynaklı, bellek içi anahtar/değer veri yapısı deposudur.
Redis Enterprise, açık kaynak Redis'i temel alır ve aynı zamanda bir NoSQL veritabanıdır,
ancak aynı zamanda kurumsal olarak güçlendirilmiş hale getirmek için hayati işlevsellik içerir ve Redis desteği içerir.
Redis, açık kaynaktır ve kaynak kodlarına GitHub üzerinden erişilebilmektedir. C dili ile yazıldığı için yüksek performanslı sonuçlar vermektedir.
Linux ve türevi işletim sistemleri tarafından desteklenmekte fakat Windows tarafı için resmi bir destek olmasa da community tarafından desteklenmektedir.

### MongoDB vs Couchbase vs Redis

|                     |                                                                **Mongo**                                                                |                                                         **Redis**                                                         | **Couchbase**                                                                                                              |
|---------------------|:---------------------------------------------------------------------------------------------------------------------------------------:|:-------------------------------------------------------------------------------------------------------------------------:|----------------------------------------------------------------------------------------------------------------------------|
| **Yazım dili**      | C++                                                                                                                                     | C                                                                                                                         | Erlang & C                                                                                                                 |
| **Ana noktası**     | JSON belge depolama                                                                                                                     | Hızlı                                                                                                                     | Memcache uyumlu, ancak kalıcılık ve kümeleme ile                                                                           |
| **Protokol**        | Custom, binary (BSON)                                                                                                                   | Telnet-like, binary safe                                                                                                  | Memcache ve uzantılar                                                                                                      |
| **En iyi kullanım** | Dinamik sorgular için.                                                                                                                  | Öngörülebilir bir veritabanı boyutuyla hızla değişen verileri depolamak için.                                             | Düşük gecikmeli veri erişimi, yüksek eşzamanlılık desteği ve yüksek kullanılabilirlik gerektiren tüm uygulamalar.          |
| **Örnek**           | MySQL veya PostgreSQL ile yapacağınız çoğu şey, ancak SQL'de önceden tanımlanmış sütunlara sahip olmak gerekliliği engelini aşmak için. | Gerçek zamanlı hisse senedi fiyatlarını saklamak,  Gerçek zamanlı analitikler,  Skor tabloları,  Gerçek zamanlı iletişim. | Reklam hedefleme gibi düşük gecikmeli kullanım durumları Çevrimiçi oyunlar gibi yüksek düzeyde eşzamanlı web uygulamaları. |